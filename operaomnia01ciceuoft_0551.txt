BRUTUS. 479

quae custos est ceterarum ingenii partium, tam debilis esset,
ut ne in scripto quidem meminisset, quid paullo ante po-
suisset, huic, minime mirum est, ex tempore dicenti solitam
effluere mentem. Itaque cum ei nec officium deesset, et2‘20
flagraret studio dicendi, perpaucae ad eum causae defereban-
tur. Orator autem, vivis ejus aequalibus, proximus opti-
mis numerabatur, propter verborum bonitatem, ut ante
dixi, et expeditam ac profluentem quodammodo celerita-
tem. Itaque ejus orationes adspiciendas tamen censeo.
sunt illae quidem languidiores, veruntamen possunt augere
et quasi alere id bonum, quod in illo mediocriter fuisse con-
cedimus: quod habet tantam vim, ut solum, sine aliis, in
Curione speciem oratoris alicujus effecerit. Sed ad insti-
tuta redeamus.

In eodem igitur numero ejusdem aetatis C. Carbo fuit, 62
illius eloquentissimi viri filius, non satis acutus orator; sed 221
tamen orator numeratus est. Erat in verbis gravitas, et fa-
cile dicebat, et auctoritatem naturalem quandam habebat
oratio. Acutior Q. Varius rebus inveniendis, nec minus
verbis expeditus: fortis vero actor, et vehemens, et verbis
nec inops, nec abjectus, et quem plane oratorem dicere au-
deres. Cn. Pomponius lateribus pugnans, incitans animos,
acer, acerbus, criminosus. Multum ab iis aberat L. Fufius, ta· 222
men ex accusatione M'. Aquillii diligentiae, fructum ceperat.
Nam M. Drusum, tuum magnum avunculum, gravem ora-
torem, ita duntaxat cum de republica diceret ε L. autem Lu-
cullum etiam acutum, patremque tuum, Brute,juris quo-
que, et publici, et privati sane peritum ε Μ. Lucullum, M.
Octavium, Cn. F. (qui tantum auctoritate, dicendoque va-
luit, ut legem Semproniam frumentariam, populi frequentis
suffragiis abrogaverit), Cn. Octavium, M. F„ M. Catonem
patrem, Q. etiam Catulum filium, abducamus ex acie, id
est, ajudiciis, et in praesidiis reipublicae, cui facile satisfa-
cere possint, collocemus. Eodem Q. Caepionem referrem, 223
nisi nimis equestri ordini deditus, a senatu dissedisset.P· 185.
Cn. Carbonem, M. Marium, et ex eodem genere complu· ³·
res minime dignos elegantis conventus auribus, aptissimos
cognovi turbulentis concionibus. quo in genere (ut in iis
perturbem aetatum ordinem) nuper L. Quintius fuit: aptior
autem etiam Palicanus auribus imperitorum. Et, quoniam 224
hujus generis facta mentio ‹est, seditiosorum omnium post
Gracchos, L. Apuleius Saturninus eloquentissimus visus est,
magis specie tamen, et motu, atque ipso amictu capiebat
homines, quam aut dicendi copia, aut mediocritate pruden-
tiae. Longe autem post natos homines improbissimus C.
Servilius Glaucia, sed peracutus et callidus, cum primisque
ridiculus. Is ex summis et fortunae, et vitae sordibus,

